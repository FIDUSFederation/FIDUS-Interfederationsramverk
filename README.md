# FIDUS Interfederationsramverk

-   [FIDUS Interfederationsramverk](FIDUS_Interfederationsramverk.md)
-   [Deklaration av medlemskap i FIDUS](FIDUS_deklaration.md)

## Utdrag ur FIDUS beslutade Interfederationsramverk

### Bakgrund

Skolverket inför på riksdagens och regeringens uppdrag [Uppdrag att digitalisera de nationella proven m.m. U2017/03739/GV](https://www.skolverket.se/download/18.6011fe501629fd150a23638/1526474796067/U2017-03739-GV_Digitalisering-nat-prov.pdf) digitala nationella prov i grundskola, gymnasieskola samt kommunal vuxenutbildning. Skolverket tillhandahåller de digitala nationella proven och vissa andra funktioner som e-tjänster riktade till elever och personal (användare) hos skolhuvudmän.

Skolverket har, i samråd med andra relevanta aktörer i utbildningsväsendet, beslutat om att inloggningen till den digitala provplattformen ska vara federerad. Det betyder att inloggningen inte görs i plattformen utan hos varje användarorganisation. Användarorganisationerna måste i sin tur vara anslutna till en identitetsfederation. Skolverket vill öppna möjlighet för fler federationer att ansluta sig och har därför, i samarbete med Sunet/Vetenskapsrådet tagit fram en interfederation – FIDUS. Alla federationer vars medlemmar vill nyttja Skolverkets tjänster som tillämpar federerad inloggning måste ansluta sig till FIDUS.

Detta dokument beskriver syftet med FIDUS och villkoren för anslutning. Här definieras hur tjänsten styrs och vilka processmässiga krav som är obligatoriska för ingående federationer i FIDUS.

### Om FIDUS

FIDUS ägs av Skolverket men utvecklas och förvaltas av Sunet. Den består av:

1.  En tjänst som samlar in metadata från de anslutna federationerna
2.  En metadatafil som innehåller

    a. Tjänster som kan nyttjas av de anslutna federationernas medlemmar (Service Providers – SP)

    b. Metadata om varje enskild medlems inloggningstjänst (Identity Provider – IDP)

3.  En ”anvisningstjänst” (Discovery Service), där de som loggar in kan välja sin IDP

### Syfte och mål med FIDUS

1.  FIDUS är till för att användarorganisationer som är medlemmar i olika identitetsfederationer ska kunna få federerad åtkomst till Skolverkets tjänster via en central punkt. Syfte med detta är att Skolverket inte ska behöva förhålla sig enskilt till varje federation.
2.  Att på sikt erbjuda kontrollerad federerad åtkomst även till andra tjänster från universitet, högskolor och utbildningsstödjande myndigheter som kommer att behöva göras tillgängliga till skolor och huvudmän.

### Publicering av tjänster i FIDUS

Tjänster som finns i till FIDUS anslutna federationer propageras inte automatiskt till FIDUS. Den tjänsteleverantör som önskar publicera en tjänst i FIDUS måste ansöka om att publicera den tjänsten till FIDUS federationsrådet. Slutgiltigt godkännande tas av FIDUS styrgruppen.

# Operationella styrdoument

-   [Information om attributöverföring i metadata](Information_om_attributoverforing_i_metadata.md)

# FIDUS Styrgrupp

-   [Protokoll från FIDUS Styrgrupp](https://github.com/FIDUSFederation/Styrgrupp)
-   [Minnesanteckningar från FIDUS Federationsråd](https://github.com/FIDUSFederation/Federationsrad)
